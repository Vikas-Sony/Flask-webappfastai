<ul><li>De <b><a href="/wiki/Champignon" title="Champignon">champignon</a></b> (<i>Agaricus bisporus</i>) is de meest gegeten paddenstoel ter wereld (38&nbsp;% van de totale hoeveelheid gecultiveerde paddenstoelen) en kan gemakkelijk gekweekt worden. Dit type paddenstoel heet in het Frans: <i>champignon de Paris</i>.</li>
<li>De <b><a href="/wiki/Oesterzwam" class="mw-redirect" title="Oesterzwam">oesterzwam</a></b> (<i>Pleurotus ostreatus</i>) is na de champignon wereldwijd de tweede meest gegeten eetbare paddenstoel (25&nbsp;% van de totale hoeveelheid gecultiveerde paddenstoelen). China is de grootste producent. Verschillende andere soorten kunnen op cellulosehoudend materiaal groeien zoals op stro of zelfs op oude kranten. In het wild groeien ze het meest op (beuken)hout.</li>
<li>De <b><a href="/wiki/Tropische_beurszwam" title="Tropische beurszwam">tropische beurszwam</a></b> of <b>rijst-stro-paddenstoel</b> (<i>Volvariella volvacea</i>) is goed voor 16% van de wereldwijde consumptie van gecultiveerde eetbare paddenstoelen, maar is in Nederland minder bekend.</li>
<li>De in Nederland en België als <b><a href="/wiki/Shiitake" title="Shiitake">shiitake</a></b> bekendstaande paddenstoel (<i>Lentinus edodes</i>) wordt voornamelijk gebruikt in de Aziatische keuken, en is goed voor nog eens 10% van de wereldwijde consumptie van gecultiveerde paddenstoelen.</li>
<li>De <b><a href="/wiki/Morielje" title="Morielje">morielje</a></b> (<i>Morchella sp.</i>) behoort tot de  <i><a href="/wiki/Ascomycetes" class="mw-redirect" title="Ascomycetes">Ascomycetes</a></i>, en wordt voornamelijk in de late lente gevonden in open struikgewas op beboste terreinen of onbegroeid terrein, of bij ruïnes en tuinen, maar ook onder essen, iepen en appelbomen. De morieljes lijken enigszins op de giftige <a href="/wiki/Voorjaarskluifzwam" title="Voorjaarskluifzwam">valse morielje</a> (<i>Gyromitra esculenta</i>). Morieljes ruiken aangenaam naar muskus. Rauwe, niet bereide morieljes zijn giftig.<sup id="cite_ref-1" class="reference"><a href="#cite_note-1">[1]</a></sup></li>
<li>De <a href="/wiki/Hanenkam_(zwam)" title="Hanenkam (zwam)"><b>hanenkam, dooierzwam</b> of <b>cantharel</b></a> (<i>Cantharellus cibarius</i>) is een van de meest gewaardeerde en gemakkelijkst herkenbare van de niet cultiveerbare, eetbare paddenstoelen. Er zijn enige gelijkende, niet dodelijk maar ernstig giftige soorten paddenstoelen.</li>
<li>Het <b><a href="/wiki/Gewoon_eekhoorntjesbrood" title="Gewoon eekhoorntjesbrood">gewoon eekhoorntjesbrood</a></b> (<i>Boletus edulis</i>) is bekend om zijn wat nootachtige smaak. Het is een veelgezochte paddenstoel, gebruikt in een groot aantal culinaire schotels.</li>
<li><b><a href="/wiki/Truffel" title="Truffel">Truffels</a></b> behoren ook tot de groep van <i>Ascomycetes</i>, en er zijn verscheidene eetbare soorten, onder andere <a href="/wiki/Witte_truffel" title="Witte truffel"><b>witte truffel</b> (<i>Tuber magnatum</i>)</a>, <a href="/wiki/Zomertruffel" title="Zomertruffel"><b>zomertruffel</b> (<i>Tuber aestivum</i>)</a>, <a href="/wiki/Zwarte_truffel" title="Zwarte truffel"><b>zwarte truffel</b> (<i>Tuber melanosporum</i>)</a> en <i><a href="/w/index.php?title=Tuber_brumale&amp;action=edit&amp;redlink=1" class="new" title="Tuber brumale (de pagina bestaat niet)">Tuber brumale</a></i>. Het eetbare vruchtlichaam van de truffel groeit ondergronds op het <a href="/wiki/Mycorrhiza" title="Mycorrhiza">mycorrhiza</a> van enkele bomen zoals de <a href="/wiki/Eik" title="Eik">eik</a>, de <a href="/wiki/Populier" title="Populier">populier</a> en de <a href="/wiki/Hazelaar_(plant)" title="Hazelaar (plant)">hazelaar</a>. Omdat truffels moeilijk te vinden zijn, gebruikt men vaak getrainde honden of varkens, die de paddenstoelen met hun scherpe reukzin opsporen. Truffels zijn daarom kostbaar, maar als <a href="/wiki/Lekkernij" class="mw-redirect" title="Lekkernij">delicatesse</a> ook zeer gewild.</li>
<li>De <b><a href="/wiki/Zwavelzwam" title="Zwavelzwam">zwavelzwam</a></b> (<i>Laetiporus sulphureus</i>) is een ook in Nederland voorkomende eetbare zwam, maar wordt hier niet vaak gegeten. Hij heeft een wat zurige smaak die sommigen vinden lijken op de smaak van kippenvlees.</li>
<li>De <b><a href="/wiki/Geschubde_inktzwam" title="Geschubde inktzwam">geschubde inktzwam</a></b> (<i>Coprinus comatus</i>) wordt snel na het verzamelen geconsumeerd, omdat hij al gauw in een halfvloeibare zwarte inkt overgaat. Jong verzamelde, verse hoeden en stelen zijn eetbaar.</li>
<li>Het <b><a href="/wiki/Fluweelpootje" title="Fluweelpootje">gewone fluweelpootje</a></b> (<i>Flammulina velutipes</i>) is een kleine zwam met een opvallend oranje, glanzend kleverige hoed. Hij groeit bij voorkeur op dood hout, maar ook op wondplekken van bomen. In de Japanse keuken is hij bekend onder de naam 'enokitake' of 'winterpaddenstoel'.</li>
<li>De <b><a href="/w/index.php?title=Gordijnzwam&amp;action=edit&amp;redlink=1" class="new" title="Gordijnzwam (de pagina bestaat niet)">gordijnzwam</a></b> (<i>Cortinarius praestans</i>) vindt men in de zomer en herfst in kalkrijke bossen. Het is een stevige paddenstoel met een leerbruine hoed. De witte voet heeft een bolle onderzijde en een violette weerschijn. De <i><a href="/wiki/Gordijn_(mycologie)" title="Gordijn (mycologie)">cortina</a></i> is zichtbaar bij de jonge exemplaren.</li>
<li>De <b><a href="/wiki/Doodstrompet" title="Doodstrompet">doodstrompet</a></b> of <b>hoorn des overvloed</b> (<i>Craterella cornucopioides</i>). De Franse naam is <i><b>trompette de la mort</b></i>. Men kan deze eetbare paddenstoel vinden in groepjes in loofbossen (beuken). Het vruchtlichaam is hol als een <a href="/wiki/Trompet" title="Trompet">trompet</a>.</li></ul>